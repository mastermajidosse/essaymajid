---
title: "ايكوم"
date: 2023-09-29T10:01:43+01:00
draft: true
author: "othman"
---

كانت عندي تجربة صغيرة ف cod فالمغرب بغيت نكتبها باش نقدر نكوبيها من بعد ، درت فهاد التجربة لي تيشورت وطحت فشلا اخطاء ..

اولا انا تنقاد المواقع والتطبيقات دكشي علاش قاليا راسي قاد موقع عوض نستعمل يوكان ولى
ووردبريس هدا الخطا الاول لانه ولو تتقاد المواقع الى ما كانش عندك موقع ايكوم واجد الافضل تخدم بوحد اخر كبداية

واحد الحاجة لي مهمة بزاف وعلاش ناجح يوكان او المواقع بحالو هي الفورم لي تتعمر ، هديك تتحيد عليك نص الخدمة

خدمت بواتساب وكان كل واحد تيجي يسول شحال التمن و داك واتساب بيزنس تيسهل الامور كاين مساجات اوتوماتيك هناوني من بزاف د الخدمة ولكن تنضن ممكن يكون حسن

هنا شي واحد في الدراري يقدر يفيدنا الى كانت طريقة باش ترجع البوت يخدم اوتوماتيك

فالاول درت تيست اعلان غير بالصورة ديال البرودوي باقي ما عنديش تيشورت ب5 دولار جاوني الناس تيسولو فين نتوما النوع الكاليتي الخ… هنا كان الهدف ديالي نجرب ماشي نجيب المبيعات وبان ليا الناس باغين

هي هاديك مشيت تنقلب على فورنيسور شي واحد يقاد ليا التيشورت ويكون قريب

هنا الخطأ رقم 2 لقيت 2 ديال لي فورنيسور بعاد والتمن لي اخترت طالع بزاف كان عندي اختيار ما بين 150 حبة ب9000 درهم و وحدة ب90 ما زعمتش على 150 جاتني صعيب تباع وتعاملت مع مول 90 على اساس الطلب يعني يجيو 5 ولى اكتر ناخد من عندو ونفرق على الناس

ما عرفتش شكون دكر ليا فالدراري هاد القضية كاين ريتورن بزاف فالتيشورتات

الخطا التالت درت بوست للاعلان خاص يتدار بوصط جديد وخا شحال من مرة سمعت هاد القضية ولكن بغيت نجرب وفعلا البوست ما تيعطيش نتائج مزيانة

واخر خطا هو التمن لي درت ما كانش مربح ، هضرت مع مول 150 حبة وحسبت بان كل تيشورت غيتقام ب60 ولكن الى ما كينش العدد تحسب ليا ب90 (كنصن غلاه شوية) هي هديك تمن لي درت 150

لدلك ما قدرتش ندير توصيل المغرب كامل درت بوسط جديد اعلان ب30 دولار جاو 27 تقريبا 10 وربما اكتر خارج المنطقة لي تنليفري ليها و 10 تليفراو
