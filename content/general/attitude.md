---
title: "سطاجيير"
date: 2024-11-06T14:00:29+01:00
draft: true
author: "othman"
---

كل شركة ناشئة اول ما تفكر فيه هو انها تجيب سطاجيير

وكل مقاول غيبغي يجيب سطاجيير لي غيهنيه عوض انه يكون عبأ عليه او يضيع ليه وقته

حاليا مشكل التوظيف هو شيئ اعاني منه شخصيا

اغلبية الناس لي تنتواصل معهم تصرفاتهم بعيدة كل البعد عن الاحترافية

متلا نقدر نعيط لشي حد يهضر معايا دقيقة ويقطع التيليفون وبعد 10 دقائق يعاود يعيط ويقول بأنه في مكان فيه ضجيج وما قادرش يسمع مزيان

ويقول انه غيعاود يعيط من بعد ..

الأفضل لو انك في مكان ما تقدرش تهضر فيه ما تجاوبش من الأساس

او في بعض الحالات ملي تنتصل بفتاة او شي دكر يتعامل كفتاة تيقولك سمحلي ما نقدرش نهضر دبا حيت جيتيني على غفلة خلي ليا مساج وحتى نتافق انا وياك على الوقت لي يناسبني ويناسبك .. على اساس تنحاول ننتدب ميسي عندي على الأقل 50 سي في علاش غنضيع تانيا زيادة معك

اولى في حالة لي تنتفكرها مزيان ملي شخص كان باغي ياخد فلوس مقابل خدمتو رغم انه دافع لسطاج بدون مقابل

اكدت ليه على انه دفع لسطاج بدون مقابل وقلت ليه انني غنعاود نفكر ملي نشوف خدمتو

قاليا

نتوما يالاه باديين وباغيني نضيع وقتي معكم .. شنو غنربح انا منكم

قلت ليه

ما غتربح والو . الله يهنيك

هاد النمادج دكرتها للتلاميد باش يعرفوا انه يستحيل .. أي انسان عندو درة عقل يستحيل يخدم شخص عنده ايغو او يرى نفسه اعلى من البقية

التواضع اهم صفة انا شخصيا تنعتمد عليها باش ندخل ولى نخرج شي حد ماشي الخدمة ولكن في الحياة عامة

وباش نوضح حاجة بسيطة

اي سطاجيير او تلميد باقي تيقرا يستحيل يعاون ستارتاب من اول ستاج من اول شهر ، ولكن ستارتاب غتعاونو ولو يكون تالت سطاج

غتعاونو بشكل كبير لأنه غيتعطا مسؤولية اكبر منه وغيكون في تواصل مباشر مع اصحاب القرار

وغالبا الى كبرات الشركة تيولي عندو منصب مهم فيها

خاصو غير يكون انسان صادق متواضع وكفئ ، حاليا تنكتب هدشي وفي بالي 2 اشخاص محمد اللي معايا في الستارتب ولي العطاء ديالو والخدمة تتهضر على راسها وواحد البنت في ستارتب صديق لي وبالنسبة ليا من احسن النمادج لي شفت
