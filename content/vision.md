---
title: "The Best Super Power for a great life"
date: 2023-03-15T22:07:22+01:00
draft: true
author: "othman"
---

نهضر بالعقلية البراغامتية
وعلاش حتى بهاد العقلية خاصنا نكونو بجنبها
بدون دكر الطبيعة الدينية وبأننا مسلمين ونتبع نفس الدين ونؤمن بالله تعالى
بدون دكر قداسة المكان وانه اهم تاني موقع بعد مكة لدرجة ان اسم
القداسة من القدس او القدس من القداسة حيت المسجد الأقصى اللي مدكور في القرآن ومكان الاسراء
بعيدا على انها ابادة جماعية حيت يتم تقتيل 2 مليون بجميع اشكال الموت ولا يمكنهم حتى الهرب الى اي مكان لأن تطويق الصهاينة
من جهة وتطويق الصهيوني بلحة من جهة اخرى
بعيدا على انه لا يملكون حتى ما يداوون به جراحهم ولا ماء صالح للشرب
بعيدا على كل هده الأسباب خاصنا نتقاتلو ونموتو على القضية لسبب واحد  
هو ان الغرب تيشوفنا على صفة رجل واحد
بمعنى ان الغرب ما تيشوفش هدا من فلسطين وهدا جزائري وهدا مغربي ، تيشوف العرب
يعني نهار ينوض شي حمق يضرب ابراج الحرية ويكون مغربي او
يعرفوا بلي كاين ترليون طن من الدهب في الصحراء او يسبب تلقاه امريكا
غتجي تعطينا الحرية
تما شكون غيوقف معك ، خاص العرق ديالك القبيلة ديالك اهلك ناس لي ضايرين بك يوقفو معاك
دكشي علاش ملي يتضرب ولى يكون واحد فيهم تحت العدوان خاص تساندو
نفس الشي وقع فاوكرانيا ناضت حالة لدرجة مباريات الكرة وليت تنشوف فيها شعارات مساندة ولى ضد روسيا
لدرجة مواقع العمل الحر بلوكات الروسيين وسرقوا اموالهم بدون اي قانون او رحمة
لدرجة ملاك النوادي (تشيلسي يمكن ) طيرو ليه الفريق ديالو ،، هادشي كامل حيت حسو بالتهديد الروسي عليهم
خايفين على نفسهم مستقبلا بالخصوص وماشي حبا في اوكرانيا
دكشي علاش تتبان ليا من البلاهة وقمة الجهل ان الدول العربية ساكتة وتاتفرج
ماشي انهم يترجلو ويدخل للحرب او يدعموا بالسلاح كيما دارو العاقلين مع اوكرانيا .. بل فقط قطع العلاقات ومنع المعاملات التجارية
اولى اضعف الايمان يحاولو ينشرو الكوارت لي واقعة بدون تحيز للكيان
او اقل القليل اضعف ما يمكن فعله هو ترك الأئمة يهضروا بحرية حول الموضوع
لكن الهوان وصل لدرجة ان اي خنزير صهيوني تيبان في التلفاز الوطني
ويشبه العرب بالحشرات والحيوانات وانه يجب قتل كل من يعارضهم بكل جرأة
يعني حياتك نتا لي تتقرا وتتفهم العربية عند الغرب حياتك وحياة الحشرة سواسية
اي شخص ينظر الى عرق بهده الغطرسة ما خاصوش يكون معاه في علاقة نهائيا حتى بمنطق براغماتي لأنه يضمر الشر
واخا يبان انه مزيان كمعاملات ، المغرب كمتال ربما حتى الاستتمارات تتكون لغم باش يقتل البلاد بطريقة غير مباشر
على سبيل المتال يجي يزرع فاكهة لي تتقضيعلى الأرض بدعوى انها مربحة ويعطيك فلوس في مقابل جميع الأراضي الزراعية
تم تدميرها كليا لسنوات ادا بكل بساطة نتا خاسر لأنه قتل الحياة فمنطقة كاملة واستتماراته في عام لي تتبان للطامعين مزيان
هي سلاح قضى به على مئات المواطنين ومنطقة كاملة ، وصعيب تبقا حاضي مع عدو متخفي وعندو فلوس ودعم عالمي
للأسف الأغلبية تتبان ليه
هانيا ما حدهم مازال ما وصلوش للحرب المباشرة وانه في امان لكن غيوصلو بطريقة او باخرى
وتما ندموا على ايام السلام الزائف
